---
layout: post
title: Turizm veya aile ve arkadaş ziyareti için İsveç Schengen vizesi
categories: [Schengen,İsveç]
tags: [Vize,İsveç,isvec,Schengen]
---


### Turizm veya Aile/Arkadaş Ziyareti için Schengen Vizesi

İsveç’e turizm veya aile/arkadaş ziyareti amacıyla 90 günden kısa süreli yapacağınız vize başvuruları **VFS Global** aracılığıyla alınmaktadır. 

- **Güncel Evrak Listesi:** [VFS Global'in resmi sayfasından](https://visa.vfsglobal.com/one-pager/sweden/turkey/turkish/) vize türünüzü seçerek hangi belgelere ihtiyacınız olduğunu kontrol edebilirsiniz.  
- **Vize Ücreti:** Vize ücretleri Euro olarak tahsil edilir ve vize reddi durumunda ücret iadesi yapılmaz.

---

### Gerekli Evraklar

Aşağıdaki liste 2024 yılı için geçerlidir. Başvurudan önce mutlaka [VFS Global resmi sitesinden](https://visa.vfsglobal.com/one-pager/sweden/turkey/turkish/) güncel evrak listesini kontrol edin.

1. **Seyahat ve Sağlık Sigortası**  
   - En az 30.000 Euro teminatlı olmalı  
   - Schengen ülkelerinin tamamında geçerli olmalı  
   - Seyahat süresi boyunca geçerli olup acil müdahale, ambulans hizmeti ve hastanın ülkesine naklini kapsamalı  
   - Çok girişli vize talebiniz varsa, ilk seyahatiniz için sağlık sigortasını sunmanız; sonraki seyahatlerinizde de sigorta yaptıracağınızı beyan ederek başvuru formundaki ilgili alanı imzalamanız gerekir.

2. **Yabancı Uyruklu Başvuru Sahipleri**  
   - Seyahat sağlık sigortası kendi ülkelerinden veya İsveç’ten temin edilmelidir.  
   - Türkiye’de geçici ikameti olmayanların Türkiye’de yaptırdıkları sigorta geçersiz sayılabilir.

3. **Aile Üyesi Olanlar**  
   - İsveç’te aile üyesine sahip olanlar, ek olarak **241011** numaralı **Migrationsverket(Isvec göcmenlik burosu)** formunu doldurmalıdır.  
   - Belgenin güncel haline şu adresten belge numarasini girerek ulaşabilirsiniz: [Migrationsverket Form Sayfasi](https://www.migrationsverket.se/English/Contact-us/Order-forms-or-documents/Forms.html)

---

### İşlem Süresi

Normal koşullar altında İsveç Büyükelçiliği başvuruları **15 takvim günü** içinde değerlendirmektedir. Fakat özel durumlarda veya yoğun dönemlerde bu süre uzayabilir.

> **Not:** Başvuru evraklarınızın konsolosluğa ulaşması, başvuru yaptığınız ile göre farklılık gösterebilir.

**Dikkat:** Vize başvurunuzu bir başkası sizin adınıza yapacaksa, noterden vekaletname vermeyi unutmayın.

---

### Nasıl Başvurulur?

1. **Randevu Almak**  
   - Başvuru yapmadan önce **VFS Global** üzerinden randevu almanız gerekir.  
   - [Bu sayfadan randevu alabilirsiniz](https://visa.vfsglobal.com/tur/tr/swe/book-an-appointment).  
   - Randevu ücreti dönemsel olarak değişmekle birlikte, örnek olarak daha önce 300 TL civarındaydı. Randevu alırken online olarak ödemeniz gerekir.

2. **Randevu Tarihinde**  
   - İstenilen belgeleri eksiksiz hazırlayıp randevu gününde VFS Global ofisine (İzmir, Ankara veya Antalya) gidin.  
   - Orada biometrik fotoğraf çektirebilir veya kendi çekilmiş fotoğrafınızı getirebilirsiniz.  
   - Evraklarınızı teslim ettikten sonra işlem süreci başlar.

> **Önemli Uyarı:** Randevu sistemindeki teknik bir hata nedeniyle, doğum tarihiniz kısmında randevu aldığınız tarih yazılmış olabilir. Endişelenmenize gerek yok; benzer sorunu yaşayan birçok kişi sorunsuz şekilde başvurularını tamamlamıştır. [Reddit üzerindeki bu paylaşımda](https://www.reddit.com/r/SchengenVisa/comments/1ap787p/wrong_date_of_birth_for_a_confirmed_vfs_booking/) benzer durumları inceleyebilirsiniz.

---

### Başvuru Takibi

1. **SMS ile Bilgilendirme**  
   - VFS Global’de **ücretli SMS hizmeti** varsa, başvurunuzun her aşamasında bilgilendirme mesajı alabilirsiniz.  
2. **Online Takip**  
   - [Bu sayfaya](https://www.vfsvisaonline.com/Global-Passporttracking/Track/Index?q=shSA0YnE4pLF9Xzwon/x/A9+3ayKh2o6XUmXfdhngCZMkeebgThxlOcAz1iM6U0o/j344TWqVPhAzb3sOVKDdA==) giderek, size verilen referans numarası ve doğum tarihinizle başvurunuzu takip edebilirsiniz.  
   - Kişisel deneyimler gösteriyor ki e-posta bildirimleri bazen geç gelebiliyor; bu nedenle en güncel bilgiyi site üzerinden takip etmeniz önerilir.

---

### Satın Alabileceğiniz Ek Servisler

| Hizmet Adı               |
|--------------------------|
| Kurye                    |
| Fotoğraf                 |
| Fotokopi (Sayfa başına)  |
| Çıktı (Sayfa başına)     |
| Form Doldurma Hizmeti    |
| SMS                      |
| Başvuru Sonrası Kurye    |
| Seyahat Sigortası        |

- **Fiyat Bilgisi:** Detaylı fiyat bilgisi için [VFS Global Ek Servisler](https://visa.vfsglobal.com/tur/tr/swe/additional-services) sayfasını ziyaret edebilirsiniz.

---

**Bu içerik yalnızca bilgilendirme amaçlıdır. Güncel ve kesin bilgiler için daima [VFS Global’in resmi sitesi](https://visa.vfsglobal.com/one-pager/sweden/turkey/turkish/) veya ilgili konsolosluk sayfalarını kontrol etmeyi unutmayın.**


Eğer merak ettiğiniz veya eksik olduğunu düşündüğünüz bir konu varsa, sayfanın en altinda bulunan yorumlar bölümünden bana ulaşabilirsiniz.